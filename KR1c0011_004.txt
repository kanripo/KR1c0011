# -*- mode: mandoku-view -*-
#+TITLE: 毛詩名物解
#+DATE: 2015-09-23 09:36:31
#+PROPERTY: JUAN 4
<pb:KR1c0011_WYG_004-1a>¶
欽定四庫全書¶
　毛詩名物解卷四¶
　　　　　　　　　　宋　蔡　卞　集解¶
　釋草¶
　　　荇　　蔞　　菅　　菼　　瓠　　葑¶
　　　菲　　苓　　唐　　諼　　蒲　　蓷¶
　　　藚　　蓍　　鷊　　臺　　緑　　菫¶
　　　蓄　　蓼　　蒹　　葭　　茹　　藘¶
<pb:KR1c0011_WYG_004-1b>¶
　　　蕨　　蘩　　蘿　　莪¶
　　荇¶
荇菜謂之茆芥順陽而長本係隂而固有清潔不可陷¶
溺之徳故以況淑女以薦神明泮水曰思樂泮水薄采¶
其茆蓋僖公有教養之善而有所教者其卒有髙明光¶
大之徳也一章言薄采其芹行足以事人也三章言薄¶
采其茆徳足以事鬼神也徳足以事鬼神然後可以燕¶
飲食錫難老屈羣醜矣¶
<pb:KR1c0011_WYG_004-2a>¶
　　蔞¶
蔞野草之賤者所以喻漢上遊女孤直而異於衆木故¶
雖生於中田原野之間與薪相錯而翹翹可辨矣賢不¶
肖之相别亦何以異於此哉文王之道被於周南則雖¶
漢上之游女無曲從之志而特可以禮求也¶
　　菅¶
菅物之柔忍者也其理白其形柔故謂之茅制而用之¶
故謂之菅茅自然之潔白故以之共祭祀菅漚畜而柔¶
<pb:KR1c0011_WYG_004-2b>¶
忍故以之爲索綯祭祀明徳之事大徳足以事鬼神者妻¶
道也索綯賤用之物小惠足以尸鄙事者妾道也幽王黜¶
申后而立襃姒下國化之以妾為妻以孽代宗而白華之¶
詩作而刺之曰白華菅兮白茅束兮白華漚而為菅則菅¶
者(闕/)使然之致用而爲綯則卑且勞矣故以譬孽妾茅自¶
然之正體藉地以祭則靜且安矣故以譬宗嫡不以賤妨¶
貴不以貴廢賤者人道也不以茅棄菅不以菅害茅者天¶
道也詩曰英英白雲露彼菅茅露者天之所以成物菅之¶
<pb:KR1c0011_WYG_004-3a>¶
之賤茅之貴二者皆有以成況易其位哉¶
　　菼¶
菼萑也萑之始生者也萑薍也萑之成體者也蒹蒹也¶
萑之未秀者也菼小於萑萑小於蒹菼青而後潔故曰¶
毳衣如菼白露降然後&KR0841;可以爲用故也七月言八月¶
&KR0841;葦未用也故聲從完¶
　　瓠¶
瓠甘而可食附物而生者也以其可食而非養人之大¶
<pb:KR1c0011_WYG_004-3b>¶
者況在下之賢人無所附則實不成詩曰南有樛木甘¶
瓠纍之樛木所以接下者非使然也故以況至誠之君¶
子甘瓠之所以纍上者亦自然也故以況在下之賢人¶
君子之接下賢人之附上豈有意於彼我之分所能爲¶
之哉¶
　　葑　菲¶
葑蘆服也苖及下體皆可食而無棄葑者封也卦之於¶
土而後盛者也菲芴也蔌必食苖而葑也菲也以下體¶
<pb:KR1c0011_WYG_004-4a>¶
爲美故以采葑采菲無以下體菲薄也物之體薄而可¶
食者也¶
　　苓¶
苓大苦也所以和百藥之性使之相爲用者也故苓從¶
令簡兮曰山有榛隰有苓榛非冝山而不冝隰苓非冝¶
隰而不冝山故榛有植於樊棘之内苓或采於首陽之¶
巔榛也苓也其生不擇地而美者也猶之賢者無所進¶
而不自得焉¶
<pb:KR1c0011_WYG_004-4b>¶
　　唐¶
唐王女也松枝化而生女蘿之生依乎松故又謂之䝉¶
䝉蔽也蔽於松者也桑中之滛亂期於幽逺而志在乎¶
依所蔽者也故言唐頍弁刺幽王之無親而與諸公興¶
之無附著者也故言女蘿一物而别言之以二者亦此¶
意歟¶
　　諼¶
諼草蘆也喜則形欲動憂則形欲静動所以致其外樂¶
<pb:KR1c0011_WYG_004-5a>¶
静所以竭其心思樂則有所向而趨明思則有所背而¶
趨暗伯兮之室家致思者也故其詩曰焉得諼草言樹¶
之背夫載馳之思歸則思渉彼阿丘言采其蝱何以異¶
於此也蓋載馳之思在外故欲行以遣其思伯兮之憂¶
在内故欲止以忘其憂此二詩之興所以不同也¶
　　蒲¶
蒲香草也有芬芳之實而生乎澤陂之閒彼澤之陂有¶
蒲菡萏是也蓋生於春盛於夏與荷同其榮枯而至於¶
<pb:KR1c0011_WYG_004-5b>¶
荷之有華菡萏然於是乎婚姻之時則過至此澤陂之¶
士女所以滛奔而不可禁也其本作膳又可以爲蔌韓¶
奕所謂維筍及蒲是也蒲與筍蔌之至賤者也然以其¶
時之所宜獻則不可不備矣公侯燕樂而雖賤者必備¶
則貴可知¶
　　蓷¶
蓷茺蔚也萑也茂於沃壤當夏中和之時旱則乾水則¶
死有和平之性此詩人所以況夫婦也中谷有蓷之詩¶
<pb:KR1c0011_WYG_004-6a>¶
一章言暵其乾矣言生之艱難二章言暵其脩矣脩甚¶
於乾況恩衰薄也三章言暵其濕矣濕甚於脩況飢饉¶
則相棄也夫蓷隂草也而附於陽生於中谷之寒水則¶
非遂性之地也其始也乾其中也脩其卒也濕(疑有所/缺)¶
　　藚　蓍　鷊　臺　緑　菫　蓄　蓼(已上/缺)¶
　　蒹　葭¶
蘆謂之葭其小曰&KR0841;荻謂之蒹其小曰蘿其始生之時¶
　　又謂之薍蒹能兼地於葭所生能侵有之然不如¶
<pb:KR1c0011_WYG_004-6b>¶
葭所生之遐不冝下故也&KR0841;則宜下矣葭能遐假水焉¶
蒹又謂之兼雖兼地然惡下荻强而葭弱荻髙而葭下¶
故謂之荻荻猶逖也蘆秀而蘆蓽可織以爲薄席茨亦¶
可織雖完而用不如蘆而或析也故音完菼中赤始生¶
未黒也而赤故謂之菼其根旁行强揉槃互其行無辨¶
矣而又強焉故又謂之薍薍之始生常以無辨惟其強¶
也乃能爲亂詩言毳衣如菼以其赤黒毳𤣥如之言八¶
月&KR0841;葦以其可辭以其蠶士言蒹葭刺無以保國以其¶
<pb:KR1c0011_WYG_004-7a>¶
兼地而遐言葭菼揭揭庶妾上僣以其自下而亂始也¶
騶虞以所生乎下言葭行葦以所生在行言葦且葦小¶
物也¶
　　茹　藘¶
茹草者若亨若葅若生食之尤甚變焉皆度所宜以之¶
而已故又訓度易所謂㧞茅茹者茅始生可茹者也茹¶
藘赤草所染亦赤如此之謂若茈䓞者能已之己其能¶
此乎藘生于心色赤南方也方物相見之染如此安能¶
<pb:KR1c0011_WYG_004-7b>¶
無慮若茈䓞者何慮之有¶
　　蕨¶
周秦曰蕨名其始生未有放葉始蕨之時¶
　　蘩¶
髙青均葉蘩日而繇又潔可以生蠶母糸而草之者也¶
又蘩之醒爲蒿皆髙故也¶
　　蘿¶
蘿羅生松上如蘿亦羅生而弱又莪謂之蘿科生旁羅¶
<pb:KR1c0011_WYG_004-8a>¶
也¶
　　莪¶
莪以科生而俄詩曰匪莪伊蒿伊蔚莪俄而蒿且蔚菁¶
莪育材之詩正言莪者以此¶
　¶
　¶
　¶
　¶
<pb:KR1c0011_WYG_004-8b>¶
　¶
　¶
　¶
　¶
　¶
　¶
　¶
　毛詩名物解卷四¶

